দেখতে দেখতে চলে আসলো আরো একটি এসাইনমেন্ট। এবারের এসাইনমেন্ট আমরা করবো redux toolkit এবং redux দিয়ে। এসাইনমেন্ট শুরু করার আগে আপনি পার্ট বাই পার্ট চিন্তা করেন তাহলে দেখবেন এসাইনমেন্ট অনেক সহজ হয়ে গেছে। এসাইনমেন্টের প্রতিটা ফিচার এর জন্য আলাদা আলাদা নাম্বার আছে।

# 1) এসাইনমেন্টে কি কি করতে হবে:

1.1) প্রজেক্টটি শুধুমাত্র react এবং redux toolkit দিয়ে করতে হবে। এজন্য যেভাবে এই মডিউলে react js প্রজেক্টে @reduxjs/toolkit প্যাকেজ ইন্সটল করে এপ্লিকেশন রান করে দেখানো হয়েছে, সেভাবেই আপনারা একটি প্রজেক্ট সেটআপ করে নিবেন। আপনারা চাইলে আমাদের এই মডিউলে দেখানো প্রজেক্টটি repository এর 6.12 branch থেকে লেটেস্ট কোডটি নিয়ে প্রজেক্টটি সেখান থেকে শুরু করতে পারবেন।

1.2) প্রথম ফিচার যেটি আপনাদের যুক্ত করতে হবে সেটি হলো হোম পেজে ভিডিও লিস্ট যেখানে দেখানো হচ্ছে, সেখানে dynamic pagination feature যুক্ত করবেন। UI করেই দেয়া আছে। page number গুলো ডাটার উপর বেস করে ডাইন্যামিকালি পেজ কাউন্ট করে আসবে এবং যেকোন পেজে চাপ দিলে সংশ্লিষ্ট পেজের ভিডিও আনবে। এজন্য json server এর json ডাটাবেজে নতুন কিছু ডাটা আপনারা এন্ট্রি দিয়ে নিবেন। এই কাজটি করার জন্য আপনাকে JSON Placeholder এর API নিয়ে তাদের [ডকুমেন্টেশন](https://jsonplaceholder.typicode.com) থেকে একটু পড়াশুনা করতে হতে পারে।

1.3) ভিডিও গুলোর author এর নাম এ ক্লিক করলে author দিয়ে filter হয়ে সংশ্লিষ্ট author এর ভিডিও গুলো দেখাবে। এক্ষেত্রে কোন ধরণের পেইজ রিলোড গ্রহণযোগ্য নয়। author দিয়ে ফিল্টার করার আগে আপনারা existing কোন ফিল্টার থেকে থাকলে সেটি রিসেট করে নিবেন। Author এর নামে ক্লিক করে ফিল্টার ফিচারটি Related Video লিস্টের যে ভিডিও গুলো আছে সেখান থেকেও ক্লিক করলে কাজ করতে হবে। ফিল্টার রেজাল্টটি হোম পেজেই দেখাতে হবে।

1.4) ভিডিও description এর লাইক এবং আনলাইক বাটন গুলোকে ফাংশনাল করতে হবে। লাইক আইকন এ চাপ দিলে লাইক কাউন্ট এক করে বাড়বে এবং আনলাইক বাটনে চাপ দিলে আনলাইক কাউন্ট এক করে বাড়তে হবে। একজন ইউজার চাইলে অনেক বার লাইক এবং আনলাইক করতে পারবে। এই ফিচারটি অবশ্যই সার্ভার সাইডেও কাজ করতে হবে। মানে লাইক এবং আনলাইক কাউন্ট সার্ভার এবং ক্লায়েন্ট দুই জায়গায়ই আপডেট হতে হবে যেন পেইজ রিলোড দিলেও আপডেটেড কাউন্ট দেখা যায়।

1.5) আরেকটি কাজ যেটা করতে হবে, সেটি ফিল্টার গুলো রিসেট করার ফিচার যুক্ত করা। আপনারা উপরের ট্যাগ সেকশন এর ডান পাশে "Reset Filter" নামে একটি বাটন বসাবেন এবং সেখানে ক্লিক করলে সমস্ত ফিল্টার এবং সার্চ ফিচার রিসেট হয়ে যাবে।

1.6) ফাইনালি নিচে বলে দেয়া GitHub classroom লিঙ্ক থেকে আপনার প্রাইভেট রিপোসিটরি বানিয়ে নিয়ে সেই রিপোসিটরি তে আপনার কোড push করে দিতে হবে। সার্ভার অংশটি আপনারা Heroku তে ডেপলয় করবেন এবং ক্লায়েন্ট React অংশটি আপনারা চাইলে Netlify তে হোস্ট করে দিতে পারবেন।

1.7) Heroku তে json placeholder টি deploy করার জন্য আপনারা [এই টিউটোরিয়ালটি](https://youtu.be/jAnJCsQDyXk) ফলো করতে পারেন। Netlify তে রিয়্যাক্ট প্রজেক্টটি (ক্লায়েন্ট) ডেপলয় করতে [এই টিউটোরিয়ালটি](https://youtu.be/Zxi30kuC42k) দেখে নিবেন।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/courses/think-in-a-redux-way/how-to-submit-assignment) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে। সাবমিট একবারই করতে পারবেন তাই ভালো করে দেখে সাবমিট করবেন।

2.1) **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।

2.2) **Live site link:** নেটলিফাইতে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/courses/think-in-a-redux-way/how-to-submit-assignment) করে দেখে নিতে পারেন।

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/b2JSuUq2) অথবা ব্রাউজারে এই লিংকে **https://classroom.github.com/a/b2JSuUq2** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে আমাদের কাছে। না বুঝলে উপরে বলা ভিডিও টিউটোরিয়ালটি দেখে নিন।

## Server API কিভাবে Heroku তে হোস্ট করবেন:

সার্ভার API টি Heroku তে হোস্ট করতে [এইখানে ক্লিক করুন](https://learnwithsumit.com/courses/think-in-a-redux-way/how-to-deploy-server-to-heroku) অথবা ব্রাউজারে এই লিংকে **https://learnwithsumit.com/courses/think-in-a-redux-way/how-to-deploy-server-to-heroku** ভিজিট করুন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক কাটা যাবে। উইকলি মিটআপ সেশনে এসাইনমেন্ট এর সল্যুশন ব্যাখ্যা করে দেবার পর এবং কোর্স ডিউরেশনের মধ্যে যদি আপনি ডেডলাইনের পর এসাইনমেন্ট জমা দেন, তাহলে আপনার ৫০% মার্ক কাটা যাবে। ডেডলাইনের ভিটরে যেকোন সময়ে এসাইনমেন্ট জমা দিলে এবং সব ঠিক থাকলে ফুল মার্ক পাবেন। আপনি এসাইনমেন্ট জমা দিলে অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড চেইঞ্জ:

আপনি ভেবে নিতে পারেন আমি ওয়েবসাইটে সঠিক সময়ে এসাইনমেন্ট সাবমিট করে নিরবে পরে গিটহাবে কোড পুশ করতে থাকবো। আপনার আপনার গিটহাবের সর্বশেষ কমিট দেখলেই বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজেটরিতে।

## এসাইনমেন্ট মার্কস কবে পাবেন:

আমরা সর্বোচ্চ ৭ দিনের ভিতরে আপনার এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
